Web servis nedir?
Web servis HTTP protokolü üzerinden diğer sistemlere/cihazlara hizmet veren yapılardır.

Ne işe yarar?
Web servis uzak sistemler veya farklı platformlar arasında XML, JSON, CSV vb. ortak bir biçim kullanarak veri alışverişini sağlar.

Neden kullanılır?
Web servis genellikle farklı platformlar arasında belirlenen ortak bir biçim ile veri alışverişi yapmak için kullanılır.

Örneğin; Çok kullanıcılı olan bir firmada X diliyle geliştirilen muhasebe, varlık yönetimi vb. uygulama, kullanıcıların isteği üzerine Y işletim sistemli cep telefonları üzerinden de kullanılmak istenebilir.

Platformların birbirleriyle iletişim kurabilmesi için ortak bir biçimi kullanması gerekir.

Bu durumda platformlar arası ortak bir biçimi kullanan web servis yazılarak iletişim sağlanır.

Özetle; Web Servis, Java, C++, C#, PHP, Node.js, Python, GO, Linux, Windows vb. HTTP protokolü üzerinden iletişim yapan ve kullanılacak ortak biçimi (genellikle XML ve JSON) destekleyen yapılar arası iletişimi sağlar.